# Infosessie zwemschool

Jaarlijks wordt een infosessie gegeven over de werking van de zwemschool. Deze infosessie is bedoeld voor nieuwe leden en hun ouders. De infosessie wordt gegeven door Isabelle Duquenne.

## Stappenplan

1. Vraag aan IT om een Google Formulier op te stellen waarin de interesse in de infosessie gepeild wordt.
2. Stuur een mail naar alle leden met de vraag om hun interesse in de infosessie door te geven.
   - **Enkel de groepen van de Zwemschool worden gemaild.**
   - Zie [template hieronder](#bevraging-vooraf)
3. Verzamel de antwoorden en bepaal de datum en tijdstippen van de infosessie.
4. Stuur een mail naar alle leden met de datum en tijdstippen van de infosessie.
   - **Enkel de groepen van de Zwemschool worden gemaild.**
   - Zie [template hieronder](#finale-mail-met-datum-en-tijdstippen)

## Templates mails

### Bevraging vooraf

Dag {Voornaam lid} {Familienaam lid}

Graag polsen we naar jouw interesse in een info-sessie omtrent de werking van onze zwemschool. We merken dat er nood is aan een verduidelijking van onze werking aangezien we vaak dezelfde vragen krijgen. Hierbij gaat het vaak over het niveau van de zwemmer, met vragen zoals bv. “Waarom zit mijn zwemmer maar in groep X terwijl hij/zij wel een brevet van X meter heeft?” of “Waarom zit hij maar in groep X terwijl hij/zij bij Aquastar/Swim alle groepen doorlopen heeft?”.

We vragen om jouw interesse (zowel ja als nee) door te geven via LINK HIER ten laatste zondag 2 oktober 2022! Zo hebben we een idee van het aantal geïnteresseerden en kunnen we voldoende plaats/momenten voorzien. Deelname is anoniem, er worden geen persoonlijke gegevens gevraagd. Er is ook de mogelijkheid om vragen, waarop je zeker een antwoord wil, te noteren.

We lichten in deze info-sessie kort onze missie, de nieuwe leerlijn en de werking van de zwemschool toe. We geven ook duidelijk aan waarom dit zo belangrijk is en waarom AZL zo sterk verschilt van anderen die bv. actief zijn in het zwembad van Lebbeke. Doorheen de sessie zal duidelijk worden welke kwaliteit wij aanbieden!

We plannen deze sessie te geven op een zaterdag gedurende een les van de Zeepaardjes (17u - 17u45) en/of Zee-egels (17u45 - 18u30). Ouders van deze groepen (en ook de Dolfijnen) kunnen bijgevolg tijdens de zwemles de sessie volgen en vervolgens het kind afhalen.

### Finale mail met datum en tijdstippen

Dag {Voornaam lid} {Familienaam lid}

Naar aanleiding van onze bevraging twee weken terug nodigen we jou graag uit op een van onze info-sessies over de werking van onze zwemschool. Deze gaan door op zaterdag 22 oktober in de vergaderzaal achteraan de cafetaria (doorlopen naast de toog naar de witte deur achteraan). We organiseren twee opeenvolgende sessies:

- 17u tot 17u45: Zeepaardjes A/B + Dolfijnen
- 17u45 tot 18u30: Zee-egels A/B + Zeehondjes
Indien je kinderen hebt in groepen van beide sessies (bv. zowel een Zeepaardje A als een Zee-egel B), vragen we om de laatste sessie bij te wonen. Zo kunnen we het aantal aanwezigen wat verdelen.

Bedankt voor jullie interesse en graag tot dan!
