# Testmoment

> Organisatie (september 2023): Nolan & Thomas

## Procedure

1. Vraag toelating aan de Sportdienst (zie [template mail](#aanvraag-toelating-sportdienst) onderaan).
2. Verdeel alle taken in het [onderstaande template](#taakverdeling) (kan ook gedelegeerd worden aan iemand anders).
3. Controleer eerst volgende voorwaarden voor de kandidaten:
    - Iedereen is >= 4 jaar (of wordt 4 jaar in het kalenderjaar van het testmoment), anders verplaatsen naar volgende testmoment
    - Iedereen is < 18 jaar. Kandidaten >= 18 jaar verwijs je door naar S2S.
    - Niemand heeft ingeschreven na de deadline. Inschrijvingen na de deadline verplaatsen naar de wachtlijst van het eerstvolgende testmoment (d.i. groep aanpassen).
4. Mail alle zwemmers op de wachtlijst uit de juiste groep (`Testmoment januari` of `Testmoment september`)
    - Je kan deze dan eenvoudig mailen via de wachtlijst in Assist (zie [sjabloon onderaan](#uitnodiging-kandidaten)).
    - Je nodigt iedereen uit op het startuur. Bij veel kandidaten maak je best een splitsing in twee shifts, gebaseerd op familienaam (bv. A-N op startuur en de rest 20min na het startuur). Met een verdeling op familienaam hoef je maar één mail te sturen!
    - Indien kandidaten annuleren, kan je altijd extra's uitnodigen uit januari/september.
    - **Maximumaantal** voor elk testmoment: **60** (opkomst gemiddeld 75-80%). In september 2022 hebben we echter 120 kandidaten toegestaan als test (opkomst: 83).
5. Vul het verzekeringsformulier in en voeg een lijst van kandidaten toe (enkel voor- en familienaam)
    - Formulier niet-leden voor proeflessen: [https://zwemfed.be/niet-leden](https://zwemfed.be/niet-leden)
    - **_Vraag dit aan Ronald_**
6. Gebruik de [AZL app om de formulieren te maken](#formulieren-testmoment-genereren).
    - De formulieren worden gesorteerd op familienaam en dan op voornaam.
    - Elke kandidaat krijgt een volgnummer, toegekend in volgorde van inschrijfdatum.
7. Vraag het aantal kandidaten x 2 inkomtickets aan via Marnix en/of Wendy
    - Per kind mag slechts één ouder binnen, daarom aantal x 2
    - Enkel nodig indien de gates niet mogen open mogen blijven
    - **_Vraag dit aan Thomas_**
8. Na het testmoment komen de zwemschool- en jeugdcoördinator samen om de startende
   leden te bepalen.
    - Leden starten meteen de woensdag na het testmoment, mails moeten dus zondag de deur uit zijn!
      Zeker de mails omtrent de start, het lidgeld kan nog even wachten.
9. AZL app (uitgevoerd door Thomas):
    - Zie [Nieuw lid importeren in AZL app](./nieuwe-leden.md#nieuw-lid-importeren-in-azl-app)
10. Assist (uitgevoerd door ledenbeheer):
    - Importeer de leden die effectief starten volgens de procedure [Nieuw lid inschrijven in Assist](./nieuwe-leden.md#nieuw-lid-inschrijven-in-assist)
    - Laat eventuele wachtleden die niet starten op de wachtlijst staan, maar verplaats deze naar `Testmoment januari - niet gestart` of `Testmoment september - niet gestart`.
11. Na afloop wordt de lijst van nieuwe leden doorgemaild naar [Kim (zwembad)](mailto:kim.delmotte@lebbeke.be) zodat ze de klanten reeds kan aanmaken.

## Formulieren testmoment genereren

1. Open de wachtlijst in Assist
2. Download een Excel via het Excel-icoon rechtsboven de lijst (duurt lang)
3. Open de [AZL app](https://azl-app.be)
4. Ga naar `Beheer` > `Tools` > `Testmoment`
5. Selecteer de maand van het testmoment
6. Klik op `Selecteer document` en selecteer de Excel die Assist gedownload heeft
7. Klik op `Download formulieren`
8. Er wordt een Word-document gedownload met een formulier per kandidaat alsook 5 blanco's

## Templates

### Formulier

> [Template formulier testmoment](/bible/Formulier_testmoment.docx ':ignore')

### Taakverdeling

> [Template taakverdeling testmoment](/bible/Taakverdeling_testmoment.docx ':ignore')

## Aandachtspunten

### Voorrangsregels om te starten

- Gezinsleden van bestaande leden starten altijd, ook al is er geen plaats
- Vervolgens sorteer je de overschot op volgnummer

### Maximumaantallen per groep

- Zwemschool:
  - 1 lesgever: 10 zwemmers
  - 2 lesgevers: 15-17 zwemmers
  - 3 lesgevers: 17-25 zwemmers
- Jeugd:
  - 1 lesgever: 20 zwemmers
- S2S:
  - 1 lesgever: 8-12 zwemmers
- Masters, Pré-masters:
  - Voorlopig geen limiet bepaald

## Sjablonen mails

### Aanvraag toelating Sportdienst

Beste

Bij deze vraag ik toelating voor ons testmoment van zaterdag 2 september tussen 17u en 18u. Daarbij vraag ik ook volgende zaken aan:

- openen van de gates van 16u45 tot 18u of voorzien van voldoende toegangstickets voor één ouder + kind (op dat moment zijn er geen andere clubactiviteiten)
- tafel + 2 stoelen in de inkomhal

Voorlopig hebben we nog niet genoeg inschrijvingen om in twee shifts te werken. Stel dat het aantal toch nog hoger zou worden, zullen we de groep wel splitsen.

Na afloop mail ik de lijst van starters door naar Kim zodat de nodige klantenbestanden reeds aangemaakt kunnen worden voor een vlottere start de week nadien. We vragen ook aan starters om hun toegangsbandje vooraf te kopen.

Alvast bedankt om dit te bekijken!

### Uitnodiging kandidaten

**Onderwerp/Titel in mail:** Uitnodiging testmoment op 31/08/2024

Dag {lid-voornaam} {lid-familienaam}

Graag nodigen wij jou uit op ons volgend testmoment op zaterdag 4 januari 2025 om 17u in het zwembad van Lebbeke. Hieronder geven we even wat praktische informatie over het verloop van het testmoment.

Bij het binnenkomen in het sportcentrum zal je rechts van de inkom een formulier krijgen waarop jouw gegevens staan. Gelieve deze gegevens te controleren op fouten!

Aan het onthaal zal een van onze medewerkers je toegang geven tot het zwembad. Er kan slechts één ouder per gezin binnen. Vervolgens kies je een kleedcabine, na het omkleden leg je de kledij in een locker die je sluit met een code. Na het omkleden loop je langs de lockers naar de douches. Daar zal één van onze medewerkers jou komen halen en achteraf ook weer terugbrengen, ouders blijven aan de douches wachten. De test duurt maximaal 10 minuten. Na de test verlaat je het zwembad, het formulier krijg je niet meer terug.

Er geldt een voorrang o.b.v. inschrijfdatum én gezinsleden van een reeds bestaand lid. Vroeger aanwezig zijn of binnen gaan op het testmoment geeft geen voorrang. Na afloop van het testmoment krijg je ten laatste maandag via mail te horen of en wanneer je kan starten.

Heb je geen interesse meer? Gelieve dit te bevestigen door te antwoorden op deze mail. Zo kunnen we jou schrappen van onze wachtlijst.

Dit is alles wat je moet weten voor het testmoment. Mochten er nog vragen zijn, aarzel niet om te mailen. Graag tot dan!

Sportieve groeten<br/>
{vereniging-naam}

### Reminder testmoment

**Onderwerp/Titel in mail:** Reminder testmoment op zaterdag 31 augustus 2024

Dag {lid-voornaam}

Bij deze even een korte reminder voor ons testmoment van deze zaterdag 31 augustus 2024 in het zwembad van Lebbeke. Om de drukte te spreiden maken we twee shifts o.b.v. de eerste letter van jouw familienaam:

- letters A t.e.m. L: verwacht om 17u
- letters M t.e.m. Z: verwacht om 17u20

Heb je geen interesse meer? Gelieve dit te bevestigen door te antwoorden op deze mail. Zo kunnen we jou schrappen van onze wachtlijst.

Sportieve groeten<br/>
{vereniging-naam}

### Bevestiging nog op wachtlijst

**Onderwerp/Titel in mail:** Je staat nog op onze wachtlijst

Dag {lid-voornaam}

Bij deze even een korte mail om jou ervan op de hoogte te brengen dat je op onze wachtlijst staat voor het eerstvolgende testmoment van 3 september 2022 om 17u. Je zal half augustus meer praktische informatie krijgen via mail.

Indien je geen interesse meer hebt, gelieve dit te bevestigen door te mailen naar {vereniging-email} met vermelding van de naam van de kandidaat.

Graag tot dan!<br/>
{vereniging-naam}

### Geen plaats na testmoment (zwemschool/jeugd)

**Onderwerp/Titel in mail:** Resultaat testmoment

Dag {lid-voornaam}

Bedankt voor het geduld na ons testmoment van 31 augustus.

Door het grote succes van dit testmoment kunnen we helaas niet alle zwemmers laten starten. Van de aangemelde zwemmers kunnen er uiteindelijk 23 starten. De overige 43 worden toegevoegd aan onze wachtlijsten voor de diverse groepen van de zwemschool.

**Je bent toegevoegd aan onze wachtlijst en kan starten van zodra er een plaats vrijkomt** (bv. door kinderen die niet langer deelnemen of zwemmers die doorstromen naar een hogere groep). Je hoeft verder niets te doen! Wij zullen je meteen contacteren zodra er een mogelijkheid is om te starten.

We hopen je alsnog te mogen verwelkomen in onze zwemschool! Mocht je toch van de wachtlijst geschrapt willen worden, gelieve te reageren op deze mail.

Sportieve groeten<br />
{vereniging-naam}

### Bevestiging nog op lijst om te starten bij een vrije plek

**Onderwerp/Titel in mail:** Je staat nog op onze wachtlijst

Dag {lid-voornaam}

Bij deze even een korte mail om jou ervan op de hoogte te brengen dat je op onze wachtlijst staat om te starten van zodra een plaatsje vrijkomt. Eind december/juni gaan altijd heel wat zwemmertjes over naar de volgende groep, of mogelijks stoppen er een paar.

Sowieso ontvang je van ons meteen een mail als er een plaatsje is voor jou. Indien je geen interesse meer hebt, gelieve dit te bevestigen door te mailen naar {vereniging-email} met vermelding van de naam van de zwemmer.

Bedankt voor het wachten!<br/>
{vereniging-naam}

### Ingeschreven na deadline – verplaatsing naar volgend testmoment

Dag {lid-voornaam}

We hebben jouw inschrijving voor het testmoment van januari ontvangen. Echter zijn de inschrijvingen afgerond sinds 09/12/2022 en zijn we helemaal volzet. Daarom zullen we jouw inschrijving verplaatsen naar het testmoment van september (02/09/2023).

Bedankt voor het begrip!<br/>
{vereniging-naam}

### Zwemmer te jong

**Onderwerp/Titel in mail:** Zwemmer te jong voor testmoment

Dag {lid-voornaam}

Je hebt ingeschreven voor ons testmoment van zaterdag 31 augustus. Echter ben je te jong om reeds bij ons te starten, je moet nl. 4 jaar zijn (en dus niet 4 jaar worden).

We hebben je daarom verplaatst naar ons testmoment van januari (datum nog te bepalen). Hopelijk zien we jou daar!

Sportieve groeten<br/>
{vereniging-naam}

### Lid van wachtlijst mag starten

**Onderwerp/titel in mail:** Goed nieuws, er kwam een plekje vrij!

Dag {lid-voornaam}

Je stond op onze wachtlijst na ons testmoment van januari. Er kwam een plekje vrij bij de Zeepaardjes A.

Heb je nog steeds zin om te starten? Mail ons dan via <ledenbeheer@aquariuslebbeke.be>. Dan zorgen we ervoor dat je volgende week kan starten!

De lesuren voor deze groep vind je op onze website: <https://aquariuslebbeke.be/aanbod/zwemschool/de-zeepaardjes>.

Horen we van jou niets op ten laatste zondag 19/03, dan zullen we jou schrappen van onze wachtlijst.

Sportieve groeten<br/>
{vereniging-naam}
