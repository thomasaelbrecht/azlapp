# Uitreksel strafregister opvragen

## Nuttige documenten

- [Draaiboek (Sport Vlaanderen)](/bible/usr/Draaiboek%20USR.pdf ':ignore'): heel wat nuttige informatie over het opvragen van een uitreksel uit het strafregister.
- [Stappenplan (VSF)](/bible/usr/Stappenplan%20USR.pdf ':ignore'): een stappenplan om te bepalen of je een uitreksel uit het strafregister moet aanvragen en wat je er dan mee moet doen.

## Stappenplan

1. Vraag aan de persoon in kwestie om een uitreksel van het strafregister (model 596.2) aan te vragen bij de gemeente. Dit kan op het bevolkingsregister en vaak zelfs online.
   - Zie hieronder voor een voorbeeldmail.
2. Het uitreksel moet op papier getoond worden aan de secretaris van AZL.
   - Het attest mag maximaal één maand oud zijn!
3. Na controle noteert de secretaris `USR opgevraagd op DATUM` in het `Meer info`-veld van het lid in Assist.

## Voorbeeldmail

Beste medewerker

**TL;DR**: Vraag een uitreksel van het strafregister (model 596.2) aan bij de gemeente en toon dit aan de secretaris van AZL. Je maakt hiervoor zelf een afspraak. Hieronder vind je een langere uitleg met de nodige duiding.

Onlangs heeft u bij onze zwemclub een (ver)nieuw(d)e samenwerkingsovereenkomst afgesloten, waarvoor onze dank.

Bij het afsluiten van deze overeenkomst en omwille van de bescherming van de fysieke, psychische en seksuele integriteit van minderjarigen, legt de Vlaamse overheid onze zwemclub de verplichting op om voor medewerkers die met minderjarigen werken en in contact komen een uittreksel uit het strafregister op te vragen en te controleren.

Een uittreksel uit het strafregister is een officieel document waarop de eventuele strafrechtelijke veroordelingen van een persoon vermeld worden. Met deze controle wil de overheid het risico verkleinen dat iemand die reeds een zware veroordeling met betrekking tot minderjarigen – bv. voor zedenfeiten of kindermishandeling – heeft opgelopen, kan worden aangesteld om met minderjarigen te werken.

Het is niet noodzakelijk om een blanco strafregister te hebben. Bovendien worden ook niet alle veroordelingen vermeld op het uittreksel uit het strafregister. Veroordelingen als minderjarige – behalve bij uithandengeving – of veroordelingen tot een werkstraf zijn bijvoorbeeld niet zichtbaar op het uittreksel uit het strafregister. Veroordelingen staan bovendien met een globale omschrijving vermeld op het uittreksel, zoals het ook in het strafwetboek staat. Details van de feiten zullen nooit worden vermeld. Het kan dus een vrij abstracte omschrijving zijn, zonder concrete indicatie van wat de onderliggende feiten zijn.

Op basis van het uittreksel uit het strafregister zullen we beoordelen of het aanvaardbaar is dat je met minderjarigen werkt.

Het uittreksel kan bij de gemeente worden opgevraagd. In de meeste gemeenten kan dit via digitale weg.
Meer informatie vind je op de website van jouw gemeente. Let wel op: het uittreksel mag maximaal één maand oud zijn op het ogenblik dat het wordt voorgelegd. We verwachten een uitreksel **model 596.2**, andere modellen zijn niet voldoende.

We garanderen je dat we discreet en vertrouwelijk omgaan met de informatie op het uittreksel uit het strafregister.

In Aquarius Zwemclub Lebbeke ben ik, als secretaris, gemachtigd om dit document met jou in te kijken. **Vandaar deze mail om een afspraak met jou te maken waar en wanneer we dit kunnen inplannen**. Na het inkijken krijg je jouw uittreksel direct terug.

Enkel wanneer het uittreksel niet blanco is, en er dus een beoordeling zal moeten gebeuren, zal ik noteren wat op het uittreksel staat. Dit enkel met het doel om de beoordeling te kunnen maken, eventueel in overleg met de club- of federatie-API of een casemanager van het Centrum Ethiek in de Sport. Die notitie zal trouwens niet langer bijgehouden worden dan strikt noodzakelijk voor de beoordeling.

Na jouw aanstelling noteren we enkel de datum waarop je jouw uittreksel uit het strafregister hebt voorgelegd en de controle is doorgevoerd.

Maak je je toch zorgen of heb je nog vragen dan kan je mij steeds contacteren hierover.
