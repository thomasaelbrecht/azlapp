# Vragen via website

Deze pagina bevat mails die verzonden kunnen worden naar mensen die een vraag stellen via de website.

## Vraag om lid te worden via contactpagina

### Zwemschool/jeugd

Beste

Wat fijn dat je hiervoor aan ons denkt!

Om bij ons in te stappen, moet je naar een testmoment komen. Meer informatie hierover vind je op <https://aquariuslebbeke.be/2024/12/17/testmoment/>. Op zo’n testmoment wordt je zoon/dochter georiënteerd in de juiste groep binnen AZL. Ons volgende testmoment is op 30 augustus 2025 om 17u, je kan hiervoor reeds inschrijven via de website: <https://aquariuslebbeke.be/lid-worden/>.

Mocht je nog vragen hebben, aarzel niet om te mailen!

#### Eventuele nuttige aanvullingen

De brevetten zijn niet zo belangrijk om bij ons te starten, wij leggen de nadruk op techniek en beheersen van basisvaardigheden, waarbij leren overleven en waterveiligheid een belangrijke component zijn. Uiteraard bouwen we doorheen onze groepen wel wat afstand op.

---

Echter als het louter is om schoolslag te leren zwemmen, dan ben je beter met privé-lessen. Hiervoor vraag je best informatie aan de Sportdienst van Lebbeke via <sportdienst@lebbeke.be>. Wij werken met de nieuwe leerlijn (<https://fredbrevet.be/leerlijn-zwemmen/>) en schoolslag is hierin pas de 3e aangeleerde zwemslag.

---

Wij werken via de nieuwe leerlijn wat wil zeggen dat we eerst waterwennen en vervolgens overgaan naar leren overleven en leren veilig zwemmen. Hierbij leren we de zwemstijlen aan in deze volgorde: rugslag, crawl, schoolslag en vlinderslag. Onze zwemlessen gaan door op maandag na 18u30 en woensdag/zaterdag na 17u. Het precieze uur hangt af van de groep.

## Start 2 Swim

Wat fijn dat je hiervoor aan ons denkt!

Daarvoor is onze Start 2 Swim de ideale keuze. We starten met een nieuwe reeks (januari-december) op vrijdag 10 januari. Bij onze Start 2 Swim heb je 5 banen als volgt (in stijgend niveau): schoolslag, crawl, rugslag, vlinderslag en afwerking. Je kiest zelf waar je begint en of je over gaat naar de volgende baan. Je moet wel de zwemstijlen uit de vorige banen beheersen alvorens je over kan. Het is wel een voorwaarde dat je geen waterangst hebt en één lengte kan zwemmen, het maakt niet uit in welke zwemstijl. De lessen gaan door op vrijdag van 21u tot 22u.

Inschrijven kan je doen via <https://aquariuslebbeke.be/lid-worden/>. Je mag 2 lessen komen proberen en kijken of het iets voor jou is. Nadien vragen we om het lidgeld te betalen.

Mocht je nog vragen hebben, mail gerust!

## Vraag voor kijkstage Initiator

Beste

Dat kan zeker bij ons! Hiervoor zijn onze groepen van de Zwemschool het meest geschikt, maar je kan ook zeker eens bij de Jeugd meevolgen aangezien volledige vlinderslag pas bij de Jeugd aangeleerd wordt.

Je vindt alle informatie over de groepen van de Zwemschool hier: <https://aquariuslebbeke.be/aanbod/zwemschool/> - en van de Jeugd hier: <https://aquariuslebbeke.be/aanbod/jeugd/>. Je kan doorklikken om o.a. overgangscriteria en lesuren te krijgen. Een les in de Zwemschool duurt 45min (behalve de Dolfijnen), bij de Dolfijnen en Jeugd 1u. Je kan bij de Zwemschool in één keer drie à vier groepen na elkaar observeren, maar je mag dit uiteraard ook over meerdere dagen spreiden.

Op woensdag zal je een inkomticket van €2,50 moeten kopen aan de selfservice kiosk. Op zaterdag kan ik (of mijn hoofdtrainer) jou wel binnen laten - de toegang is gratis dan.

Laat maar weten bij welke groepen je liefst zou komen observeren en op welke dag(en).
