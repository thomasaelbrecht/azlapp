# Aandachtspunten

Hieronder vind je een aantal aandachtspunten waarvan we verwachten dat elke lesgever/trainer zich aan houdt.

## Aandachtspunten lesvoorbereidingen

- Besteed voldoende aandacht aan een degelijke lesvoorbereiding. Gebruik hiervoor de structuur van het [lesvoorbereidingsformulier van de VTS](files/Lesfiche_leeg.docx ':ignore').
- Stuur je lesvoorbereidingen tijdig door, uiterlijk de dag voordien. Vergeet niet om deze ook naar eventuele vervangers te sturen.
- Print de lesvoorbereiding af, lamineer deze en neem ze mee naar het zwembad.
- Houd je aan de voorbereiding en differentieer indien nodig. Je moet vooraf weten wat je gaat doen. Als je bij het begin van de les nog moet overleggen over de voorbereiding, is deze niet duidelijk genoeg.
- Zorg ervoor dat je lesvoorbereiding duidelijk genoeg is zodat iedereen de les kan overnemen.
- Leg de overgangscriteria van de groep naast je tijdens het opstellen van de lesvoorbereiding. Voorzie voor elk criterium een oefening in elke lesvoorbereiding.
- Zorg voor voldoende afwisseling en variatie in de oefeningen en, indien mogelijk, in de zwemstijlen.

## Aandachtspunten lessen

- Wees op tijd voor de les/training, zodat je materiaal kan klaarleggen en op tijd kan beginnen. We verwachten dat je minstens 15 minuten voor aanvang aanwezig bent.
  - Op woensdag en zaterdag kunnen zwemmers binnen vanaf 16u30; zorg dat er dan minstens één lesgever/trainer van de groep aanwezig is.
  - Op andere weekdagen kan je pas 15 minuten voor aanvang van de les binnen.
- In elke groep neemt één lesgever de leiding. Dit hoeft niet per se degene te zijn die de lesvoorbereiding heeft gemaakt. De andere lesgevers ondersteunen waar nodig.
- Zorg voor orde en structuur in de les.
  - Laat zwemmers pas vertrekken op het signaal van de lesgever. Zo kunnen we er zeker van zijn dat ze correct vertrekken. Oudere zwemmers (bv. Zeehondjes, Dolfijnen) mogen eventueel vertrekken als de voorganger voorbij de vlaggen is, maar enkel als ze correct vertrekken.
  - Maak rijtjes en laat zwemmers lege rijen aanvullen. Maak een afweging over het aantal zwemmers dat tegelijk zwemt.
- Geef elke zwemmer feedback en moedig hen aan, hoe klein de vooruitgang ook is. Beloon elke verbetering!
- Benadruk een goede afstoot van de muur en een correcte uitvoering van de oefening.
- Start van de muur op de buik

![Start van de muur op de buik](../files/azl_academy/Afstoten_buik.mp4 ':include :type=video controls muted loop width=50%')

- Start van de muur op de rug

![Start van de muur op de rug](../files/azl_academy/Afstoten_rug.mp4 ':include :type=video controls muted loop width=50%')

- Geef bij elke oefening een demo (of laat een zwemmer de demo doen).
- Ga mee in het water in het grote bad, zeker bij jonge groepen.
- Beperk het praten met collega’s of redders tot het noodzakelijke, zodat het niet ten koste gaat van de les.
- Ruim je materiaal op! Laat geen rommel achter in de kast van de zwemvliezen of de materiaalruimte.
  - Zie ook de [beurtrol voor het opruimen](./trainers/materiaal.md#beurtrol-opruimen-materiaal).
- Regel vervangingen tijdig, bij voorkeur twee weken op voorhand.
- Houd toezicht op de zwemmers, ook als ze niet aan het zwemmen zijn. Blijf na de les/training nog even bij de kleedkamers/douches om te zien of iedereen rustig aan het omkleden is.
- Begin de les op tijd. Indien de vorige groep nog bezig is, doe eventueel een opwarming op het droge.
- Zorg ervoor dat alle zwemmers uit de douches zijn en zich aan het omkleden zijn voordat je het zwembad verlaat.
- Beantwoord vragen van ouders vriendelijk. Als je het antwoord niet weet, vraag het dan aan de coördinator of iemand van het bestuur.
