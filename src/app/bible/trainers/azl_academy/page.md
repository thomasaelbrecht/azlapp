# AZL Academy

Om jou voldoende voor te bereiden om les te geven bij AZL, beschikken we over een AZL Academy. Deze heeft als doel om jou op te leiden tot een lesgever die in staat is om een kwaliteitsvolle les te geven, werkend binnen de nieuwe leerlijn. Deze academy bestaat uit drie sessies waarbij je alle knepen van het vak leert, een kijk- en doestage, en een 'Meet the trainers' in januari.

De AZL Academy is dus een mini-opleiding tot lesgever, met een geïntegreerde stage met begeleiding. De stage bestaat uit twee delen: kijk- en doestage. De kijk- en doestage worden gepland verspreid over maximaal 4 maanden.

Tijdens de kijkstage loop je minimaal 2 lessen mee in elke groep van de zwemschool, al dan niet meerdere lessen op één dag. Je volgt de les mee en assisteert de lesgever(s) waar nodig. Je maakt geen lesvoorbereidingen, maar probeert wel actief mee te denken en te helpen.

Tijdens de doestage geef je 2x zelfstandig les aan de groep waar je voorheen kijkstage liep, natuurlijk met een ervaren lesgever als back-up. Je maakt hier dus zelf de lesvoorbereidingen.

Je doet dus 4x stage bij elke groep van de zwemschool (= 7 groepen).

Je mag op eigen initiatief altijd meer stages doen, maar dit is niet verplicht. De AZL Academy is wel een verplichte opleiding voor alle nieuwe lesgevers.

Na de AZL Academy hopen we jou een plekje als vaste lesgever te kunnen geven, maar dit kunnen we uiteraard niet garanderen.

Tijdens de kijkstages word je niet betaald, tijdens de doestages wel. De vergoeding voor de doestages is dezelfde als voor een [helper](trainers/vergoeding.md). Je geeft zelf de prestaties door via de [AZL app](trainers/azl_app.md), je wordt niet automatisch uitbetaald.

Tijdens het doorlopen van de AZL Academy mag je uiteraard reeds vervangingen doen.

## Sessies februari - juni 2025

- Sessie 1 - Algemene info + testmoment + trainersvergadering: 30 augustus 2025 van 15u30 tot 20u
  - Algemene info: 15u30 tot 16u30
  - Testmoment: 17u tot 18u
  - Trainersvergadering: 18u15 tot 20u
- Sessie 2 - Nieuwe leerlijn: 6 september 2025 van 15u30 tot 16u30
- Sessie 3 - Les geven: 13 september 2025 van 15u00 tot 16u30
- Meet the trainers: [TBD](https://en.wikipedia.org/wiki/To_be_announced)

### Slides en documenten

- [Lesvoorbereidingsformulier VTS](files/Lesfiche_leeg.docx ':ignore').
- Sessie 1 - Algemene intro: wordt later toegevoegd
- Sessie 2 - Nieuwe leerlijn: wordt later toegevoegd
- Sessie 3 - Tips & tricks
- Planning stages: wordt later toegevoegd
