# Badmutsen

Iedere zwemmer draagt een badmuts en elke zwemgroep heeft een verschillende kleur. Het is **jouw taak** om erop toe te zien dat iedere zwemmer zijn/haar badmuts draagt.

De **eerste badmuts krijgt de zwemmer van de club**. Als de badmuts stuk is of verloren gaat, betaalt de zwemmer **€ 3 voor een nieuwe**. Dat geld wordt verzameld in een (blauw) spaarpotje in ons kastje, waar ook de nodige badmutsen te vinden zijn. Je verkoopt steeds een badmuts in nieuwe verpakking aan de zwemmer, geen oude badmutsen! Het is niet eerlijk als een zwemmer een oude/gebruikte badmuts als nieuw aankoopt.

Wanneer een zwemmer naar een andere groep overgaat, wordt de badmuts gewisseld. Een beschadigde badmuts wordt niet geruild! De zwemmer moet in dat geval een nieuwe badmuts kopen. Je ruilt in eerste instantie altijd met een oude badmuts.

> Een oude badmuts ligt ofwel los ofwel in een zakje met een kruisje op.

Een competitiebadmuts (met de letters AZL op) kost € 16. Deze badmutsen worden niet geruild en kunnen enkel aangekocht worden. Geen enkele zwemmer krijgt hiervan een badmuts gratis, ook niet de eerste.
