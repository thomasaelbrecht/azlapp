# Bijscholingen en cursussen

De missie van AZL is onder andere het aanbieden van **kwaliteitsvolle** lessen. Daarvoor zijn ervaren, bijgeschoolde en gediplomeerde lesgevers nodig. We moedigen bijgevolg het volgen van bijscholingen en cursussen aan. Bijgeschoolde en erkende lesgevers (zie verder) krijgen voorrang bij de toekenning van vaste uren. Ook verhoogt je uurloon bij het behalen van een diploma van de Vlaamse Trainersschool (VTS) of gelijkgesteld.

Cursussen en bijscholingen worden betaald via de penningmeester (i.v.m. subsidies). Bijscholingen mag je meteen vragen om te betalen. Cursussen dienen eerst door de lesgever/trainer zelf betaald te worden. Pas na het slagen voor de cursus zal AZL de cursus vergoeden. Deze terugbetaling wordt gespreid over 1 jaar, elke maand zal 1/12e van het bedrag op jouw rekening gestort worden. Na het behalen van een diploma, dat door AZL betaald werd, ben je voor minstens 3 jaar verbonden aan de zwemclub. Stop je binnen deze termijn, dan betaal je de cursus terug aan de club.

De penningmeester kan je contacteren via [penningmeester@aquariuslebbeke.be](mailto:penningmeester@aquariuslebbeke.be). Verplaatsingskosten worden niet vergoed.

Na het volgen van een bijscholing of cursus, stuur je het diploma of aanwezigheidsattest door naar onze voorzitter, secretaris én penningmeester. De voorzitter kan je contacteren via [voorzitter@aquariuslebbeke.be](mailto:voorzitter@aquariuslebbeke.be) en de secretaris via [secretaris@aquariuslebbeke.be](mailto:secretaris@aquariuslebbeke.be).

## Waar vind ik bijscholingen/cursussen?

Je vindt een overzicht van alle mogelijke bijscholingen op de website van de Zwemfed: [https://www.zwemfed.be/ik-wil-bijlerenbijscholen](https://www.zwemfed.be/ik-wil-bijlerenbijscholen).

Een overzicht van de cursussen vind je dan weer op de website van Sport Vlaanderen: [https://www.sport.vlaanderen/trainers-en-sportbegeleiders/opleiden-en-bijscholen/opleidingen/](https://www.sport.vlaanderen/trainers-en-sportbegeleiders/opleiden-en-bijscholen/opleidingen/).

Indien er voldoende interesse is, kan AZL ook een cursus Initiator Zwemmen organiseren (geen Initiator C). Hiervoor zijn minstens 8 deelnemende lesgevers van onze zwemclub nodig.

## Erkende lesgevers

Na het volgen van een bepaald aantal uren bijscholing, word je als [lesgever erkend door de Zwemfed](https://www.zwemfed.be/permanente-vorming). Het minimum aantal uren hangt af van je diploma:

- Lesgevers zwemschool (niveau initiator): 3u.
- Trainers (niveau instructeur B en hoger): 10u.
  - *Opgelet: voor trainers geldt deelname aan minimaal één zwemfed Swim Conference als bijkomende voorwaarde.*
