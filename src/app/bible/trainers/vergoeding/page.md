# Vergoedingen

Als lesgever/trainer krijg je een vergoeding per uur volgens je niveau. Een les van 45min geldt als een les van een uur, alle lessen korter worden pro rata vergoed.

| Niveau                                                                            | Vergoeding |
| --------------------------------------------------------------------------------- | ---------- |
| Helper                                                                            | € 7,5      |
| Lesgevers zonder diploma met vaste groep                                          | € 8,5      |
| Lesgevers zonder diploma met vaste groep en veel ervaring (of Aspirant-Initiator) | € 10       |
| Initiator, leraar LO of gelijkgesteld                                             | € 12       |
| Instructeur B                                                                     | € 13,5     |
| Trainer A & B                                                                     | € 14,5     |

Bij elke functie wordt, indien van toepassing, **inkom terugbetaald** voor de groep waaraan les gegeven wordt. Voor aaneensluitende groepen wordt slechts de eerste inkom terugbetaald aangezien de lesgever verondersteld wordt in het zwembad te blijven. De vergoeding voor inkom bedraagt € 0,82 (= tarief bij aankoop 55 beurten). Er wordt enkel inkom terugbetaald voor de tijdstippen waarvoor AZL-beurten nodig zijn. Op vrijdagavond (S2S) en zaterdagavond moet je geen inkom betalen.

Voor enkele functies binnen AZL bestaat een extra vergoeding per uur. Trainers/lesgevers die training/les geven én fungeren als redder, krijgen een extra vergoeding. Het uurloon van redders is geplafonneerd op € 15/uur, ook de combinatie.

| Functie                                 | Extra vergoeding               |
| --------------------------------------- | ------------------------------ |
| Lesgever S2S                            | € 1,5                          |
| Coördinator                             | € 0,5                          |
| Redder (in combinatie met les/training) | € 3 (met max. uurloon van €15) |
| Redder (zonder les/training)            | € 15                           |
| Wedstrijd                               | € 24 (per dag)                 |

Er worden geen extra onkosten (bv. verplaatsingskosten naar wedstrijd) terugbetaald. Aankopen voor de club dienen eerst goedgekeurd
te worden door het bestuursorgaan.

## Lidgeld

Als lesgever/trainer betaal je geen lidgeld van AZL tenzij je gebruik maakt van ons zwemwater tijdens cluburen. Zwem je bijvoorbeeld bij de Sportzwemmers, dan betaal je jaarlijks lidgeld. Enkel het bestuursorgaan kan een uitzondering op deze regel toestaan.

Maak je geen gebruik van ons zwemwater, maar heb je wel een competitievergunning? Dan betaal je ons hiervoor € 38, deze wordt integraal doorgestort naar de VZF.

## Onder welk statuut werk ik bij AZL?

Standaard werkt elke lesgever/trainer als **vrijwilliger**. Dit wil zeggen dat je tot maximaal € 1 659,29 per jaar mag verdienen. Voor enkele categorieën geldt een uitzondering van maximaal € 3 047,43 (sporttrainer, sportlesgever, sportcoach, jeugdsportcoördinator, sportscheidsrechter, jurylid, steward, terreinverzorger-materiaalmeester, seingever bij sportwedstrijden). Meer informatie is te vinden op de website van [Sport Vlaanderen](https://www.vlaamsesportfederatie.be/kennisbank/vergoedingen-voor-vrijwilligers).

Verdien je meer dan de jaarlijkse plafonden? Dan wordt je, indien mogelijk, ingeschreven als **verenigingswerker** (artikel 17). Dit wil zeggen dat je jaarlijks 10% van je inkomsten zal afstaan aan de belastingen. Om je hiervoor tegemoet te komen, nemen we de 10% belastingen op ons. Je zal dus maandelijks meer dan de eigenlijke bezoldiging op je rekening zien verschijnen. Als je bijvoorbeeld € 90 moet verdienen in maand X, dan zal er voor jou € 100 gestort worden. Na aftrek van belastingen (= € 10), blijft er nog jouw bezoldiging van € 90 over. Meer informatie vind je op de website van de [Vlaamse Sportfederatie](https://www.vlaamsesportfederatie.be/kennisbank/regeling-verenigingswerk).
